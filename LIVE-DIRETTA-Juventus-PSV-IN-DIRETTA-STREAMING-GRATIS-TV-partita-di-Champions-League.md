Champions League, stasera al via i play-off. Alle 21 in campo Juventus-Psv Eindhoven

Dopo la fase a girone unico, la competizione calcistica per club più importante d’Europa riparte dal turno dei play-off, in cui sono impegnate in gara di andata e ritorno le 16 squadre che si sono piazzate dal nono al 24esimo posto: chi passa accede agli ottavi di finale. Stasera in campo i bianconeri che ospitano la formazione dei Paesi Bassi. Domani invece tocca ad Atalanta e Milan

La Champions League, nella nuova formula introdotta in questa stagione, dopo la fase con il girone unico prosegue con il turno play off. Le 16 squadre che si sono piazzate dal nono al 24esimo posto si affrontano in gara di andata e ritorno per accedere agli ottavi di finale. Sono tre le italiane impegnate (mentre l’Inter è già agli ottavi e il Bologna è stato eliminato): la prima a scendere in campo, questa sera, è la Juventus che affronta in casa il Psv Eindhoven. Domani invece tocca ad Atalanta e Milan. I bergamaschi faranno visita al Club Brugge mentre i rossoneri saranno di scena nei Paesi Bassi contro il Feyenoord (TUTTI GLI HIGHLIGHTS DI CHAMPIONS LEAGUE).

La Juventus, che si sta godendo il grande impatto di Kolo Muani (5 gol in 3 gare) affronta un Psv in serie negativa dopo un avvio di stagione eccellente. Le due squadre si sono già affrontate a settembre nel girone: vinsero 3-1 i bianconeri grazie alle reti di Yildiz, McKennie e Nico Gonzalez. Ora il confronto si replicherà su 180 minuti con il primo atto allo Stadium, questa sera alle 21. "Non credo che la mia Juve sia favorita - ha chiarito Thiago Motta - e, anche se lo fosse, non conterebbe nulla: prima si può parlare e opinare, poi però ci sono due confronti da giocare e parlerà il campo". La Juve è reduce da due vittorie consecutive in campionato ma l’allenatore mette i suoi in allerta: “Servirà una prestazione più completa: a settembre abbiamo sofferto la loro pressione e il loro possesso palla, dobbiamo essere pronti ad affrontare qualsiasi situazione per centrare l'obiettivo che è il passaggio del turno".

Juventus-PSV, il dubbio di Thiago Motta: Kolo Muani o Vlahovic in attacco? Juventus-PSV, la Mole si accende. La squadra bianconera si prepara a una nuova sfida con il PSV Eindhoven nei playoff di Champions League. Dopo il successo ottenuto nella fase a gironi lo scorso settembre, i bianconeri dovranno dimostrare la loro crescita affrontando un avversario che ha subito diverse trasformazioni rispetto all’ultima sfida. Il primo round si disputerà all‘Allianz Stadium, con il ritorno in programma nei Paesi Bassi. Questa partita rappresenta un passaggio cruciale per entrambe le squadre: la Juventus cerca conferme per affermarsi tra le grandi d’Europa, mentre il PSV è determinato a riconquistare un ruolo di primo piano nella fase a eliminazione diretta.

Juventus-PSV, le scelte di Thiago Motta Nonostante la vittoria per 3-1 nella gara inaugurale in Champions, Thiago Motta mantiene un atteggiamento prudente: “Non credo che la mia Juve sia favorita e, anche se lo fosse, non conterebbe nulla. Conta solo il campo”. Il tecnico bianconero evidenzia i progressi del gruppo, reduce da un periodo positivo: “Abbiamo dimostrato resilienza vincendo anche senza esprimere il nostro miglior calcio, ma contro il PSV servirà una prestazione più completa. A settembre abbiamo sofferto il loro pressing e il possesso palla, quindi dovremo essere pronti ad affrontare ogni situazione per centrare il nostro obiettivo”.

Rispetto all’inizio della stagione, la Juventus si presenta con maggiore compattezza e coesione. Locatelli sottolinea l’importanza del match: “Giochiamo in casa e sarà fondamentale ottenere un buon risultato”. Il centrocampista elogia la crescita della squadra: “Ci conosciamo meglio, siamo un gruppo unito e sappiamo di avere margini di miglioramento”.

Thiago Motta dovrà tuttavia gestire diverse assenze: Cambiaso, Bremer, Milik, Cabal, Adzic, Kalulu e Alberto Costa non saranno disponibili. La difesa subirà dunque dei cambiamenti, mentre in attacco resta aperto il ballottaggio tra Kolo Muani e Vlahovic: “Non conta la quantità dei minuti, ma la qualità. Contiamo molto su di lui”, ha affermato il tecnico parlando dell’attaccante serbo. Uno degli snodi cruciali della sfida sarà il confronto tra Kolo Muani e la difesa olandese, con i bianconeri che potrebbero sfruttare le difficoltà difensive mostrate dal PSV nelle recenti partite di Eredivisie. Inoltre, il ruolo di Koopmeiners sarà centrale nella gestione del possesso e nella creazione di spazi per i compagni.

Juventus-PSV, le scelte di Bosz Il PSV Eindhoven arriva a questa sfida con qualche difficoltà, avendo raccolto due pareggi consecutivi in Eredivisie, ma l’allenatore Peter Bosz si mostra fiducioso: “La Juve è un top club, ma non ho mai paura. Giocheremo per vincere e, se non dovesse bastare, ci giocheremo tutto al ritorno”.

Anche Luke De Jong evidenzia la volontà di riscatto della squadra: “Non siamo al massimo della forma, ma a questi livelli è normale. Abbiamo un’altra occasione per dimostrare il nostro valore”. Bosz sottolinea inoltre che la partita di settembre appartiene al passato: “Sono passati mesi, sia noi che la Juve abbiamo cambiato alcuni giocatori. Sarà una sfida diversa e speriamo anche nel risultato”.

Probabili formazioni Juventus-PSV Juventus (4-2-3-1): Di Gregorio; Weah, Veiga, Gatti, Savona; Locatelli, McKennie; Gonzalez, Koopmeiners, Yildiz; Kolo Muani.

PSV Eindhoven (4-3-3): Benitez; Karsdorp, Flamingo, Obispo, Mauro Junior; Schouten, Veerman, Til; Bakayoko, De Jong, Perisic.

Dove vedere Juventus-PSV in TV e streaming L’incontro avrà inizio alle 21 e sarà trasmesso su Sky Sport Uno (201), Sky Sport 4K (213) e Sky Sport (252). Sarà possibile seguirlo anche in streaming su Sky Go e NOW.Juventus-PSV Eindhoven, le ultimissime sulle formazioniJuventus-PSV Eindhoven, queste le ultimissime di formaizone in vista della sfida dello Juventus Stadium in programma questa sera alle ore 21. Di nuovo in campo Veiga, Savona e Nico Gonzalez, con davanti la certezza Kolo Muani.

Visualizzazioni: 149

Juventus-PSV Eindhoven, queste le ultimissime di formaizone in vista della sfida dello Juventus Stadium in programma questa sera alle ore 21. Di nuovo in campo Veiga, Savona e Nico Gonzalez, con davanti la certezza Kolo Muani.

Juventus-PSV Eindhoven, le probabili formazioni: Juventus (4-2-3-1): Di Gregorio; Weah, Gatti, Veiga, Savona; Locatelli, Douglas Luiz; Nico Gonzalez, McKennie, Yildiz; Kolo Muani. All. Motta

Psv Eindhoven (4-2-3-1): Drommel; Karsdorp, Schouten, Flamingo, Mauro Junior; Veerman, Salibari; Bakayoko, Til, Perisic; De Jong. All. Bosz
